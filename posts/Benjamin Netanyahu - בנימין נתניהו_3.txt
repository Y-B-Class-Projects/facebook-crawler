Username: Benjamin Netanyahu - בנימין נתניהו
Post_id: 10158527521322076
Text: ‎מפלגת הליכוד‎
‏2‏ שעות ·

אין גבול לשקרים שאומר אמנון אברמוביץ' בתפקידו כתועמלן החצר של נפתלי בנט נגד בנימין נתניהו.

אתמול התעמולה הזאת הגיעה לשיא של גיחוך. אברמוביץ' אמר שפוטין נתן יחס מועדף לבנט משום שבאחד מביקוריו של רה"מ נתניהו במוסקבה פוטין איחר באופן חריג לפגישה.

אז תשפטו בעצמכם:

נשיא רוסיה נפגש עם ראש הממשלה נתניהו עשרות פעמים לפגישות ארוכות שארכו שעות רבות. הם נפגשו במוסקבה, בסוצ'י, בפריז ובירושלים. השניים שוחחו בטלפון קרוב ל – 80 פעמים. בפגישות ובשיחות הללו פוטין נענה לבקשתו של ראש הממשלה נתניהו להימנע מהתערבות בפעולות אוויריות של ישראל בסוריה. הוא אף נענה לבקשה נוספת של ראש הממשלה לשלוח כוחות מיוחדים של צבא רוסיה להביא לארץ את גופתו של זכריה באומל ז"ל תוך סיכונם. כך גם הוא נענה לבקשתו המיוחדת של ראש הממשלה נתניהו לשחרר את נעמה יששכר ולהשיבה ארצה.

פוטין אירח את ראש הממשלה נתניהו אין ספור פעמים לארוחות חגיגיות בקרמלין כמו גם במעונו הפרטי בפרברי מוסקבה ובסוצ'י. ראש הממשלה נתניהו היה אחד משני המנהיגים היחידים בעולם שפוטין הזמין ב – 2018 כאורח הכבוד לאירוע שציין 70 שנה לכבוד הניצחון על גרמניה הנאצית ואף טרח שינגנו את המנון התקווה בכיכר האדומה במעמד מרגש זה. פוטין גם הזמין את ראש הממשלה ורעייתו לחגיגות ציון 25 שנים לחידוש היחסים בין רוסיה לישראל. בהזדמנות זאת הוא בילה עם ראש הממשלה 10 שעות רצופות לרבות אירוע מיוחד בתיאטרון הבולשוי שבו שרו שירים רוסים וישראליים, כשפוטין יושב עם ראש הממשלה ורעייתו בתא הכבוד והם צופים במופע לכל אורכו. פוטין גם הזמין את ראש הממשלה נתניהו בזמן משחקי הגמר של המונדיאל שם.

בזמן כהונתו של ראש הממשלה נתניהו פוטין הגיע לארבעה ביקורים בארץ והתארח מספר פעמים במעון ראש הממשלה בירושלים לארוחות חגיגיות שראש הממשלה ורעייתו ערכו לכבודו. פוטין אף הדגיש כי שיתוף הפעולה שלו עם נתניהו מנע התנגשות צבאית בין ישראל לבין רוסיה.

אברמוביץ' נואש. אין שום משמעות לשקרים המגוחכים שהוא אומר על ראש הממשלה נתניהו כמו גם לדברים מופרכים רבים אחרים שהוא אומר שמשרתים קו פוליטי ברור נגד הימין. אברמוביץ' מזמן איננו פרשן או עיתונאי. הוא תועמלן.

ואם כבר מדברים על דבר מגוחך, איך אפשר להתעלם ממה שקרה בפגישה של בנט עם פוטין? בנט דאג בראש ובראשונה לנוכחות התקשורת הישראלית והפנה את גבו לפוטין כשידו המושטת של נשיא רוסיה תלויה באוויר עד שבנט הואיל להסתובב אליו. לא בדיוק דיפלומטיה במיטבה. זהו מחזה ביזארי שממנו כמובן אברמוביץ' התעלם.
Date: 2021-10-23 18:46:47
Likes: 881
Comments: 89
Shares: 38
