Username: شبيبة معليا مع التجنيد-צעירי מעיליא בעד גיוס העדה הנוצרית
Post_url: https://facebook.com/شبيبة-معليا-مع-التجنيد-צעירי-מעיליא-בעד-גיוס-העדה-הנוצרית-615445638492146/posts/718858098150899
Text: החוגג היום שנתיים תמימות להיווסדו. (הוקם ב - 28.8.2012)
פורום זה לא היה מגיע למקום פורץ הדרך, בו הוא נמצא כיום ללא שלושה אנשים יקרים, אמיצים, בעלי חזון וחדורי נחישות ומוטיבציה:
רס״ן, איהאב שליאן שבזכותו נוצרה ההזדמנות המבורכת הזו והוא זה שיזם ורתם לחזונו, כמו מפקד המסור בכל לבו למשימתו, אנשי חזון נוספים.
לאב הרוחני האמיץ והמהפכן, האב גבריאל נדאף, שאיננו חושש ללכת בשבילים בהם לא פסע איש לפניו. בגדלות נפש, באהבה ובנעלות רוח, מתוך רוח האחדות והשיתוף, הוא מקרב רבבות רבות של לבבות וממשיך למרות המכשולים והמהמורות המוצבים בדרכו, להוות מורה דרך מעשי ורוחני גם יחד, עבור כל ההולכים אחריו.
דובר הפורום סרן במיל׳ שאדי חלול שעושה עבודת קודש מתוך שכנוע פנימי עמוק ואמונה ומנצח בכל יום מחדש את המציאות המורכבת עמה מתמודדת העדה הנוצרית בישראל. מעשיו ופעילותו נוטעים בלבבות כולנו תקווה לחברה טובה יותר, מאוחדת יותר, אוהבת יותר, אנושית יותר.
לאנשים אלה ולכל ההולכים עמם במהפכה העוברת כיום על העדה הנוצרית בישראל, מזל טוב וברכות לרב.
באהבה גדולה אנו מצטרפים עמכם למסע שלכם. כי המסע שלכם הוא מסעה של החברה הישראלית כולה.
תבורכו.
אוהבים אתכם.
Date: 2014-08-28 04:44:34
Likes: 76
Comments: 5
Shares: 12
