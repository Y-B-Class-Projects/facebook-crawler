Username: Racheli Bar-on
Post_id: 2702604233311872
Text: ברי רוזנברג

הגיע הזמן שזה יהיה מאבק של גברים!

שאנחנו אלה שנסמן את הקו הברור לחברים שלנו, לבנים שלנו לעצמנו.
קו שאסור לחצות!

לא אחי, לא מתאים חשפנית במסיבת הרווקים שלך!

קו ברור!

תמחק בבקשה את הווידאו הזו מהקבוצה! זה ממש לא מתאים שתעביר אותה ככה בין החברה. הבחורה בכלל הסכימה כשצילמת אותה?

קו ברור!

בן אדם, איך אתה מדבר? נראה לך שאתה מעיר לה ככה על איך שהיא נראית? ותדע שהיא לא כאן כדי לבדר אותך או לחייך עבורך? תתאפס על עצמך.

קו ברור!

חברה, אני לא טס איתכם לאודסה/בולגריה/איה נאפה "לבלות" עם נערות ליווי. לא היא לא משלימה ההכנסה כסטודנטית, היא מנוצלת מינית!

קו ברור!

תגיד מה אתה עושה? אתה לא רואה שהיא מסטולה לגמרי? אחי אתה מבולבל לגמרי! בוא בוא נמצא את החברות שלה ונזמין לה מונית.

קו ברור!

אין מצב שאני הולך להופעה שלו! שמעת מה הוא והחברים שלו עשו לנערות האלה? נראה לך שאני ממשיך לתת לו לגיטימציה כאילו כלום לא קרה?!

קו ברור!

תגיד מה זו הפרסומות הזו? היא נראית בקושי בת 15! מה זה עושה בשלט ענק מעל איילון?

קו ברור!

ילד שלי, אני יודע שבגיל הזה אתה מתחיל לגלות את עצמך מינית, לגלוש באתרי פורנו, להתנסות בחוויות ראשונות. אבל בוא נשב רגע ונדבר על איך זה באמת. על איך להיות קשוב, רגיש, אמיתי לחברה שלך ולנשים בכלל. מה זו בדיוק הסכמה ובעיקר מה זה כבוד הדדי. ועוד דבר, תהיה אתה הראשון שאומר זה לא מתאים! תעצור את זה אתה. אל תפחד מה יגידו. תעשה את הדבר הנכון.

קו ברור!

ילדה שלי, אני יודע שאת גדלה עכשיו ומגלה את עצמך, את היופי שלך, הרגישות שלך, החוויות הראשונות שלך. תזכרי, את לא מה שאומרים עליך או על הגוף שלך. הפרסומות ותוכניות הטלוויזיה האלה לא אומרות כלום על איך את צריכה להיות בעולם. בואי נדבר רגע ממה וממי צריך להיזהר ואולי את התמונה הזו עדיף שתשמרי לעצמך, לא לרשת.

קו ברור!

אסור להמשיך לתת לזה לעבור לידנו, אסור לנו להמשיך להתבלבל.
אנחנו צריכים ללמד את הבנים שלנו, החברים שלנו את עצמנו להיות הראשונים שאומרים לא!
Date: None
Likes: 13
Comments: 9
Shares: 5
