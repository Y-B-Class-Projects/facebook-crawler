Username: צחקו מחנוף
Post_url: https://facebook.com/100010622809106/posts/1399094593787954
Text: אסף פני-אל
‏25 באוקטובר 2020‏ ב-‏21:38‏ ·

סיפור מופלא ומוזר...שקרה לי אישית ביום שישי.
אני מקבל טלפון שמשאיר אותי פעור-פה: חבר שלי (נקרא לו אשר) מזמין אותי בבהילות לפדיון הבן.
המוזר: יש לו שבעה ילדים. עושים פדיון הבן לבן הראשון, כשהוא תינוק בן 30 יום. אז מה זה קשור עכשיו?!
ואז הוא מפיל אותי מהכיסא: זה פדיון הבן שלו! יעני הוא זה שפודה את עצמו!
אם זה נשמע לכם מוזר, עוד לא שמעתם כלום. רגע לפני הפדיון, הוא גילה לכל הנוכחים את התעלומה:
ביום ראשון השבוע, מתקשר אליו סופר סתם, זה שכותב לבן שלו (לא הבן הראשון שלו) את התפילין לבר מצוה. סופר הסתם מתנצל בבהלה ומגולל את מה שקרה: הוא כתב את הקלף של התפילין, אבל אז לפתע הוא טעה בפרשת "קדש לי כל בכור" - והקלף נפסל. לצערו, הוא היה צריך להתחיל הכל מחדש. אבל...כשהוא סיים ושלח להגהה - תשובה הייתה נחרצת: הוא שוב טעה בפרשת "קדש לי כל בכור" ופסל את הקלף. הוא נאנח וניגש מהתחלה לכתוב בפעם השלישית. אבל כשהוא טעה בפעם השלישית בפרשת "קדש לי כל בכור" - הוא כבר היה מבוהל והתקשר לחבר שלי.
חבר שלי לא ידע מה לומר. הרי זה לא הבן הראשון שלו. ולבן הבכור שלו הוא כבר עשה פדיון לפני שנים רבות. מה אפשר לעשות?
ההורים של אשר הגיעו אליו לארוחה. הוא סיפר להם על ההשתלשלות. ואז פתאום אבא של אשר אומר להם: אני רוצה לספר לכם משהו שלא סיפרתי לאף אחד 40 שנה...כשאתה נולדת, זה היה אחרי הפלה שהייתה לנו. לא שאלתי רב מה לעשות, אלא פתחתי לבד שולחן ערוך וראיתי שאם יש הפלה, אז הבן שנולד אחרי ההפלה כבר לא נחשב בכור, ולא עושים לו פדיון הבן.
אז לא עשינו. אבל אני הולך עם זה בלב כבר 40 שנה...איזו תחושה מציקה שאולי...לא בדקתי מספיק...לא שאלתי רב...אבל מצד שני, הייתה הפלה! אז מה יש לשאול?
אשר שינס מתניים והלך מיד לשאול את הרב. הרב בירר וביום חמישי בלילה נחתה על אשר התשובה המטורפת: אם התינוק שמת בבטן היה כבר בצורת אדם (כלומר התרקמו האיברים שלו, ידיים ורגליים וכו') - אז זה באמת "מבטל" את הבן הבא מלהיות "הבכור". אבל אם התינוק יוצא בצורה לא מפותחת עדיין - אז זה לא נחשב, והבן הבא צריך לעשות פדיון!!!
אשר לא הספיק להתגבר על ההלם, כי הוא מיד הזדרז והרים עם אשתו סעודת פדיון, בקושי הצליח להירדם בלילה מרוב התרגשות.
זכיתי להיות במעמד המרגש, מלא דמעות של שמחה ותחושה של פלא גדול, בזמן שאשר ה"תינוק" פדה את עצמו ומסר את מטבעות הכסף לכהן.
אחד הדברים היפים שהוא אמר שם, היה על התחושה הנפלאה שהקב"ה מעביר לך את המסרים באופן כל כך אישי ישיר, ושיזכו האב והבן (בבר מצוה) להרבות בתורה ומצוות לאורך ימים ושנים.
נ.ב. אם יש מישהו שהיה במצב דומה (לגבי ההפלה) ועכשיו נודע לו שצריך לעשות פדיון, אז זו שמחה כפולה ומכופלת שהסיפור הזה גם יכול להמשיך ולעשות טוב. ואם אתם מכירים חבר חילוני שהוא גם בכור (ולא ממשפחת כהנים או לווים), אולי תציעו לו לעשות פדיון. זו מצווה חשובה ומשמעותית שחשוב לעשות!
Date: 2021-01-14 05:25:00
Likes: 0
Comments: 3
Shares: 0
