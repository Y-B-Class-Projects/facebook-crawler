Username: Racheli Bar-on
Post_id: 1493399737565667
Text: ‎אברי גלעד Avri Gilad‎
‏1 באוגוסט 2014‏ ב-‏15:55‏ ·

שבוי לא חטוף

הגיע הרגע ממנו חששנו, במלחמה הכוללת בינינו ובין צבא חמאס- קטאר נפל כנראה שבוי בידיהם. שבוי ולא חטוף. שבוי זה במלחמה, ופה יש וואחד מלחמה.

אני ממהר לכתוב לפני שהפסטיבל מתחיל. עמיתיי בתקשורת, מכובדי מנהלי הקמפיינים המקצועיים, המוני בית ישראל המזדהים רגשית עם השבוי ועם משפחתו- עצרו הכל.

ברגעים אלה מתחיל להיקבע המחיר של החייל שלנו. כמידת ההתרגשות הציבורית מידת הוויתור שנצטרך לתת. אחרי פרשת שליט נדמה לי שברור לכל ישראלי שפוי שמחירים כאלה לא ניתן לשלם יותר ושאת מחיר העסקה שהיתה, אנחנו משלמים עכשיו ובריבית.

חייל בשבי זה רע. אבל חייל הרוג זה יותר רע, ויש לנו כ- 60 כאלה עד עכשיו במלחמה הזאת. אסור לאבד פרופורציות. אסור לתת לתמונת החייל שלנו להיות תמונת הניצחון שחמאס- קטאר חיכו לה.

צריך להתייחס לעניין הזה במידה, בגבורה, בצמצום, ביובש. כלפי חוץ, כמובן. בפנים מותר לכאוב את הכאב ולהתענות מהמחשבות. רק בפנים. לא ללבות עכשיו גל של מסכנות, קורבנות, הכאה על חטאים, חיפוש אשמים, פניה בהולה לגורמים עויינים שיושיעו. לא ולא. לא אולפנים פתוחים, לא ניידת שידור ליד בית המשפחה, לא סטיקרים, לא אוהל מחאה.

מה כן ? להמשיך לפעול בנחישות, לאסוף כמה שאפשר חיילי אויב לשבי ולהודיע שאם החייל שלנו ימות הם ימותו. לחשוב מהר חשיבה יצירתית שתתן מכה מדוייקת ומחרידה לכח האוייב, ואם הבחור שלנו ישאר אצלם, להבין שזה מחיר של מלחמה. להתייחס אליו לפי שעה כעוד בחור נהדר שאיבדנו, אחד מהרבה למרבה הצער, ולהמשיך הלאה.

המלחמה הזאת פחות טובה ממה שקיווינו. הם עקשנים, אכזריים וממומנים ללא הגבלה, בני הבליעל בצד השני. המלחמה הזאת טובה פי אלף ממה שהם תכננו לנו ונחשף לפני הזמן (ראו היום דיווח על מערכת שיגור טילים ממוחשבת שבנו הקטארים לחמאס). נודה על הניסים, ננגב את הדמעות, נעמיד פנים צוחקות ונמשיך עד הסוף. שלהם.

והאמיר של קטאר יהיה חייב לשלם ביוקר.
Date: None
Likes: 1
Comments: 0
Shares: 0
